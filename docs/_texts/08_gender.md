Soffermandosi sulle persone che sceglievano di partire, per un periodo o per il resto della vita, è possibile osservare che avevano tra i 18 e i 40 anni, con un deciso picco di ventenni (ben 600, in gran parte uomini). Le donne partivano maggiormente tra i 17 e i 35 anni, mentre sono presenti anche alcune centinaia di bambini sotto i 15 anni, generalmente a seguito dei genitori.


L'emorragia di abitanti era quindi una perdita di giovani vite che lasciavano il territorio proprio negli anni della loro massima capacità produttiva e sociale, gli anni in cui auspicabilmente si sarebbero anche formati una famiglia.
