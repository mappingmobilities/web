<p>
Mentre nei secoli precedenti la mobilità era stata soprattutto una questione maschile, nel XIX secolo inizia a coinvolgere sempre più le donne. La mobilità femminile rimane comunque una minoranza sul totale degli spostamenti; nel caso dei passaporti censiti sono solo 908, a fronte di 11.496 uomini, ma risulta comunque interessante per alcune sue caratteristiche.<br/><br/>
Le donne che si spostavano erano principalmente domestiche o sarte, nubili per le quali il viaggio implicava anche una decisa spinta verso l’emancipazione, verso una vita e una professione lontane dalle dinamiche di paese e di famiglia. Più diversificato è il campo delle professioni delle donne che partivano per raggiungere il marito oltreoceano; qui troviamo contadine, casalinghe o lavoratrici precarie di vario genere. Proprio quest’ultima è una caratteristica peculiare della mobilità del tardo Ottocento. Con l’aumentare dei trasferimenti oltreoceano cresce anche il numero di donne che decide di lasciare il Trentino in favore di un nuovo continente; ha inizio la mobilità extracontinentale femminile.
