Numerose testimonianze conservate nelle istituzioni locali ci aiutano a restituire la dimensione umana della mobilità trentina. L’Archivio della Scrittura popolare conservato presso la Fondazione Museo storico del Trentino include diari ed epistolari di persone che tra Otto e Novecento hanno scelto di abbandonare le proprie terre; alcuni estratti dei loro documenti ci permettono di restituire i contorni di quelle esperienze.	
