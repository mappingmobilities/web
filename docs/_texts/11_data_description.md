Il progetto ha permesso la trascrizione dei dati anagrafici contenuti nei documenti (in gran parte richieste di passaporto, ma anche libretti di lavoro e carte di legittimazione) emessi nel periodo 1878-1891. I dati sono a disposizione dell’utente, che potrà effettuare ricerche su campi specifici, come il nome o la provenienza. L’assenza di eventuali dati è da attribuire all’incompletezza di molti documenti. Nel fondo archivistico sono reperibili unicamente i dati riportati nella piattaforma, non invece gli originali dei documenti, rimasti in possesso dei richiedenti. Le abbreviazioni riportate nei documenti sono state mantenute, nel rispetto delle fonti.
